𑵤𑶕𑵸𑶋 𑵸𑶋𑵬 𑵰𑶓𑶈𑶗𑵸𑶐𑵱𑵬 𑶈𑶊𑶀𑵺 𑵰𑶇𑵵𑶗𑵳 𑶅𑶊𑵽𑵱𑶍𑵺 𑵱𑶈𑶍𑵰 𑵳𑵺𑶗𑵭 𑵱𑶊𑵰 𑵱𑶌𑶉𑶐𑶈 𑵰𑵳𑶗𑵳𑶓𑶈. 𑵠𑶇𑶉𑶍𑶈𑶓𑶉 𑶈𑶊𑶀𑵵 𑵳𑵺𑶗𑵭 𑵱𑵰𑶗𑶈𑵳 𑶂𑶐𑶈𑶓𑵽𑵳𑵶 𑵱𑶐𑶅𑶗𑵵𑶐 𑵮𑶋𑵶𑶗𑵳𑵺 𑵠𑵺𑶋 𑵳𑶐𑶈𑶐𑶉 𑵢𑵺𑶗𑵭𑵵𑶋𑶈𑶗‌𑵱𑶍𑵺 𑵺𑶐𑵰𑶋 𑵱𑶌𑶉𑶋 𑵰𑵳𑶗𑵳𑶓𑶈. 𑵭𑶎𑶈 𑶉𑶐𑵭𑶗𑵱𑵵𑶋𑶈 𑶈𑶊𑶀𑵺 𑶅𑶓𑶈𑶓 𑶉𑶓𑶄𑶍𑵺 𑵭𑶊𑶉𑶋, 𑵭𑶓𑵺 𑶀𑵱𑶗𑵵𑶐 𑶅𑶋𑵵𑵺 𑵭𑶊𑵽𑶗𑵳𑶐𑶈. 𑵮𑵳𑶋 𑵢𑵸 𑵶𑶓𑶉𑶗𑵽𑶋 𑵰𑶓𑶈𑶗𑵸𑶐𑵱𑵬𑶗‌𑵸𑶍𑵺 𑵱𑶈𑶐 𑵰𑶊𑵳. 𑵳𑶐 𑵭𑶓𑶈 𑵧𑶉𑶗𑵳𑶐𑶈 𑶈𑶊𑵺𑶋𑵺 𑵭𑶐𑶇𑶗𑵳𑶓𑶈. 𑵠𑶉𑶗𑵱𑶐 𑵠𑵸 𑶈𑶊𑵺𑶋 𑵢𑵸 𑵶𑶓𑶉𑶗𑵽𑶋𑵳𑶍𑵺 𑵰𑶓𑶈𑶗𑵸𑶐𑵱𑵬 𑵭𑶐𑶇𑶗𑵳𑶓𑶈 𑵢𑶕𑶀𑶐𑶈 𑵭𑶓𑶈 𑵰𑶓𑶈𑶗𑵸𑶐𑵱𑵬𑶗‌𑵸 𑶅𑶓𑶈𑶓𑵵 𑵬𑶐𑵻𑶗𑵻𑶋 𑶈𑶊𑶀𑵺 𑵭𑶐𑶇𑶗𑵳. 𑵳𑶐 𑵢𑵸 𑵶𑶓𑶉𑶗𑵽𑶋𑵳 𑵮𑶊𑶈𑶐𑵳𑶐 𑶈𑶊𑶀𑵵 𑵱𑶈𑵵-𑵵𑵮𑶂 𑵢𑵺𑶗𑵭𑵵 𑶅𑶎𑶈𑶓 𑵱𑶈𑶋 𑵱𑶌𑵳 𑶅𑶐𑶀𑶐, 𑵠𑵸 𑵭𑶎𑶈 𑶅𑶋𑵵𑵺 𑵱𑶈𑵵𑶐𑵺 𑵢𑵺𑶗𑵭𑵵 𑵭𑶓𑵺 𑵱𑶈𑶐 𑵰𑶊𑵳. 𑵭𑶎𑶈 𑵢𑵭𑶋𑶈 𑵱𑶐𑶅𑶗𑵭𑵵𑶋𑶈𑶗‌𑵱𑶍𑵺 𑵰𑶈𑵳 𑵰𑶓𑵸𑶗𑵺𑵶 𑶉𑶈𑶗𑶅𑶊𑶉 𑵭𑶊𑵽𑶗𑵳𑶐𑶈. 𑵢𑵸𑶐𑵺 𑵮𑶊𑶈𑶐𑵳𑶐 𑵰𑶇 𑶈𑶊𑶀𑵺 𑵰𑶍𑵺𑶐𑵺𑶐 𑵻𑶈𑶋𑵳𑶗𑶈𑵳 𑵶𑶗𑶈𑶕𑵳𑶗‌𑵺𑵶 𑵵𑶋𑶇𑶋 𑵱𑶋𑵬𑶗𑵭𑵵 𑶀𑶈𑶗𑵶𑶗‌𑵳.
